Που είναι οι Destructors? Garbage collection στη Java

Όσοι γνωρίζουν C++, θα θυμούνται πιθανόν ότι παράλληλα με τους δημιουργούς ενός
αντικειμένου υπάρχουν και οι καταστροφείς του (destructors). Στη C++, ό,τι αντικείμενο
δημιουργούμε πρέπει να το καταστρέφουμε (συνήθως με την εντολή delete)
ελευθερώνοντας όλους τους πόρους που δεσμεύσαμε κατά την ύπαρξή του (κλείσιμο
αρχείων, αποσύνδεση από βάσεις δεδομένων, τερματισμός threads, αποδέσμευση
μνήμης, κλπ). Στη Java κάτι τέτοιο δεν είναι απαραίτητο, για την ακρίβεια δεν παρέχεται
καν αυτή η δυνατότητα!
Η Java παρέχει ένα δικό της μηχανισμό “περισυλλογής σκουπιδιών” (garbage collection)

όπως λέγεται, με τον οποίο ελευθερώνει τα αντικείμενα που δεν χρησιμοποιούνται πλέον
από το πρόγραμμα. Έτσι πλέον, δεν χρειάζεται αλλά και δεν έχουμε τη δυνατότητα να
καταστρέψουμε πλέον κάποια αντικείμενα όπως σε άλλες αντικειμενοστραφείς γλώσσες
(π.χ. C++).